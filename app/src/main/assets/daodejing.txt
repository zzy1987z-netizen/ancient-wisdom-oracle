第一章
道可道，非常道。名可名，非常名。无名，天地之始；有名，万物之母。
第二章
天下皆知美之为美，斯恶已；皆知善之为善，斯不善已。
第三章
不尚贤，使民不争；不贵难得之货，使民不为盗；不见可欲，使民心不乱。
第四章
道冲而用之或不盈，渊兮似万物之宗。
第五章
天地不仁，以万物为刍狗；圣人不仁，以百姓为刍狗。
第六章
谷神不死，是谓玄牝。玄牝之门，是谓天地根。
第七章
天长地久。天地所以能长且久者，以其不自生，故能长生。
第八章
上善若水。水善利万物而不争，处众人之所恶，故几于道。
第九章
持而盈之，不如其已；揣而锐之，不可长保。
第十章
载营魄抱一，能无离乎？专气致柔，能如婴儿乎？
第十一章
三十辐共一毂，当其无，有车之用。
第十二章
五色令人目盲，五音令人耳聋，五味令人口爽。
第十三章
宠辱若惊，贵大患若身。
第十四章
视之不见名曰夷，听之不闻名曰希，搏之不得名曰微。
第十五章
古之善为道者，微妙玄通，深不可识。
第十六章
致虚极，守静笃。万物并作，吾以观复。
第十七章
太上，下知有之。其次，亲而誉之。其次，畏之。其次，侮之。
第十八章
大道废，有仁义；智慧出，有大伪；六亲不和，有孝慈；国家昏乱，有忠臣。
第十九章
绝圣弃智，民利百倍；绝仁弃义，民复孝慈；绝巧弃利，盗贼无有。
第二十章
绝学无忧。唯之与阿，相去几何？善之与恶，相去若何？
第二十一章
孔德之容，惟道是从。道之为物，惟恍惟惚。
第二十二章
曲则全，枉则直，洼则盈，敝则新，少则得，多则惑。
第二十三章
希言自然。故飘风不终朝，骤雨不终日。
第二十四章
企者不立，跨者不行。自见者不明，自是者不彰，自伐者无功，自矜者不长。
第二十五章
有物混成，先天地生。寂兮寥兮，独立而不改，周行而不殆，可以为天地母。
第二十六章
重为轻根，静为躁君。
第二十七章
善行无辙迹，善言无瑕谪，善数不用筹策。
第二十八章
知其雄，守其雌，为天下溪。
第二十九章
将欲取天下而为之，吾见其不得已。天下神器，不可为也。
第三十章
以道佐人主者，不以兵强天下。其事好还。
第三十一章
夫佳兵者，不祥之器，物或恶之，故有道者不处。
第三十二章
道常无名，朴虽小，天下莫能臣也。
第三十三章
知人者智，自知者明。胜人者有力，自胜者强。
第三十四章
大道泛兮，其可左右。
第三十五章
执大象，天下往。往而不害，安平太。
第三十六章
将欲歙之，必固张之；将欲弱之，必固强之。
第三十七章
道常无为而无不为。
第三十八章
上德不德，是以有德；下德不失德，是以无德。
第三十九章
昔之得一者：天得一以清，地得一以宁，神得一以灵，谷得一以盈，万物得一以生，侯王得一以为天下贞。
第四十章
反者道之动，弱者道之用。
第四十一章
上士闻道，勤而行之；中士闻道，若存若亡；下士闻道，大笑之。
第四十二章
道生一，一生二，二生三，三生万物。
第四十三章
天下之至柔，驰骋天下之至坚。
第四十四章
名与身孰亲？身与货孰多？得与亡孰病？
第四十五章
大成若缺，其用不弊。大盈若冲，其用不穷。
第四十六章
天下有道，却走马以粪；天下无道，戎马生于郊。
第四十七章
不出户，知天下；不窥牖，见天道。
第四十八章
为学日益，为道日损。
第四十九章
圣人常无心，以百姓心为心。
第五十章
出生入死。生之徒，十有三；死之徒，十有三；人之生，动之于死地，亦十有三。
第五十一章
道生之，德畜之，物形之，势成之。
第五十二章
天下有始，以为天下母。
第五十三章
使我介然有知，行于大道，唯施是畏。
第五十四章
善建者不拔，善抱者不脱，子孙以祭祀不辍。
第五十五章
含德之厚，比于赤子。
第五十六章
知者不言，言者不知。
第五十七章
以正治国，以奇用兵，以无事取天下。
第五十八章
其政闷闷，其民淳淳；其政察察，其民缺缺。
第五十九章
治人事天，莫若啬。
第六十章
治大国，若烹小鲜。
第六十一章
大国者下流，天下之交，天下之牝。
第六十二章
道者，万物之奥，善人之宝，不善人之所保。
第六十三章
为无为，事无事，味无味。
第六十四章
其安易持，其未兆易谋。其脆易泮，其微易散。
第六十五章
古之善为道者，非以明民，将以愚之。
第六十六章
江海所以能为百谷王者，以其善下之，故能为百谷王。
第六十七章
天下皆谓我道大，似不肖。夫唯大，故似不肖。
第六十八章
善为士者，不武；善战者，不怒；善胜敌者，不与；善用人者，为之下。
第六十九章
用兵有言：吾不敢为主而为客，不敢进寸而退尺。
第七十章
吾言甚易知，甚易行。天下莫能知，莫能行。
第七十一章
知不知，尚矣；不知知，病也。
第七十二章
民不畏威，则大威至。
第七十三章
勇于敢则杀，勇于不敢则活。此两者，或利或害。
第七十四章
民不畏死，奈何以死惧之？
第七十五章
民之饥，以其上食税之多，是以饥。
第七十六章
人之生也柔弱，其死也坚强。
第七十七章
天之道，其犹张弓与？高者抑之，下者举之；有馀者损之，不足者补之。
第七十八章
天下莫柔弱于水，而攻坚强者莫之能胜，以其无以易之。
第七十九章
和大怨，必有馀怨，安可以为善？
第八十章
小国寡民。使有什伯之器而不用，使民重死而不远徙。
第八十一章
信言不美，美言不信。善者不辩，辩者不善。知者不博，博者不知。
